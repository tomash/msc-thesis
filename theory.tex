  \section{Podstawy Teoretyczne}
  
  \subsection{Rezonans Stochastyczny}
  
  Rezonans stochastyczny (SR) jest zjawiskiem występującym (między innymi, na potrzeby niniejszej pracy) w układach pobudzanych co najmniej dwoma sygnałami, z których jeden jest periodyczny, drugi natomiast jest szumem. O występowaniu rezonansu stochastycznego mówimy, kiedy nałożenie sygnału periodycznego i niezerowego szumu na wejściu układu skutkuje wysoką periodycznością sygnału wyjściowego.
  
  Powyższe oznacza, że odpowiednio dobrany szum potrafi wzmacniać i wydobywać z układu sygnał periodyczny. Szum, zazwyczaj traktowany jako zjawisko niepożądane ze względu na obniżanie dokładności pomiaru, w układach z rezonansem stochastycznym staje się zjawiskiem jak najbardziej pożądanym. 
  
  Podstawową wielkością używaną przy badaniu rezonansu stochastyznego jest stosunek sygnału do szumu (signal-to-noise ratio, zwany dalej SNR), określający skuteczność wzmocnienia składowej periodycznej w wyniku działania szumu.

  Istnieje wiele układów z rezonansem stochastycznym, od podwójnej studni potencjału, przez układy progowe po układy równań różniczkowych.

  \subsubsection{Układ Bistabilny - Dwustudnia}

  Najprostszym w rozpatrywaniu analitycznym rezonatorem jest podwójna studnia potencjału, opisywana równaniem

  \begin{equation} \label{sr:1}
    V_t(x) = \frac{1}{4} x^4 - \frac{1}{2} x^2 + \lambda_0 cos(2 \pi \epsilon t) x
  \end{equation}

  gdzie t jest traktowane jako ''czas'' (modulacja potencjału w czasie), a $\lambda_0 > 0$ stałą dobraną tak, że dla każdego t potencjał $V_t(x)$ ma dwa lokalne minima. Taki model nazywa się asymetrycznym potencjałem podwójnej studni i zmienia się on w sposób ciągły w czasie z okresem $\frac{1}{\epsilon}$.

  Jeśli zobrazować sygnał wejściowy jako podnoszący minima potencjału, to schematycznie można przedstawić taki układ następująco:

  \begin{figure}
    \includegraphics[width=80mm]{images/sr.jpg}
    \caption{obrazowe przedstawienie rezonansu stochastycznego w podwójnej studni potencjału}
  \end{figure}


  Ze względu na prostą postać analityczną, zależność SNR od szumu jest także znajdowalna w sposób analityczny:

  Wykreślone na podstawie powyższego wzoru wykresy SNR odpowiadają danym zebranym w symulacjach i przedstawiają się następująco:



  \subsubsection{Układ Monostabilny - Progowy}

  W zastosowaniach praktycznych (wzmacnianie sygnałów) oraz symulacjach popularny jest rezonator monostabilny, progowy (układ niedynamiczny). Mechanizm jego działania polega na wysłaniu przez układ ''szpilki'' potencjału kiedy suma wymuszenia periodycznego i szumu przekroczy (wznosząco) wartość progową. Taki rezonator był badany doświadczalnie (symulacje, realizacja elektroniczna) i teoretycznie w pracy \cite{gingl_kiss_moss}. Dokładniejsza dyskusja teoretyczna rezonatora progowego była przedmiotem prac \cite{blondeau_e53} i \cite{blondeau_e55}. Widmo mocy takiego układu posiada wysokie i wąskie piki dla częstotliwości wejściowego sygnału i jej wielokrotności, stąd też jest bardzo wdzięcznym obiektem badań nad rezonansem stochastycznym. 

  Układ zaprezentowany przez Gingla \cite{gingl_kiss_moss} oraz wyniki w nim uzyskane:

  \begin{figure}
    \includegraphics[scale=0.8]{images/gingl_1.png}
    \caption{Numeryczna reprezentacja niedynamicznego rezonansu stochastycznego. a) Sygnał koherentny, sygnał periodyczny i szum gaussowski, poniżej progu zaznaczonego linią. Odległość pomiędzy linią progu a średnią sygnału periodycznego jest równa wysokości progu. b) Przebieg czasowy impulsów odpowiadających przekraczaniu (''w górę'') progu przez sumę sygnałów. c) Znormalizowane widmo mocy przebiegu impulsów (za: Gingl, Kiss, Moss \cite{gingl_kiss_moss} )}
  \end{figure}

  Istnieją dwa sposoby budowania sygnału wyjściowego na podstawie sygnału zaszumionego w układach progowych. Pierwsza z nich produkuje pik o stałej szerokości kiedy sygnał zaszumiony gwałtownie wzrasta przekraczając próg ("rising peak"). Druga z nich produkuje pik o szerokości równej czasowi trwania impulsu (a dokładniej: czasowi przez jaki wartość sygnału przekracza wartość progową). Oba sposoby skutkują bardzo zbliżonym widmem i wprowadzają podobne (choć wynikające z innej cechy zastosowanej metody) niewielkie rozmycie piku głównego w widmie mocy.

  \subsubsection{wzmocnienie SR przez sprzężenie}

  Bardzo dobrą strategią wzmocnienia efektu SR -- czyli zwiększenia signal-to-noise ratio -- jest zbudowanie układu kilku identycznych rezonatorów, połączonych ze sobą i wymieniających sygnał. Rezonans stochastyczny w takim układzie nazywany jest ''Array Enhanced Stochastic Resonance'' (AESR) \cite{lindner_meadows} i, przy optymalnym doborze parametrów układu, jest silniejszy (w sensie wyższej maksymalnej wartości SNR) niż SR w pojedynczym rezonatorze.

  Dotychczas badano AESR i obowiązujące w takich układach reguły skalowania \cite{lindner_meadows} \cite{tanabe_shimokawa}, wpływ przesunięcia fazowego wymuszenia periodycznego (związanego z rozciągłością przestrzenną układu) \cite{ijmpb_14_8} oraz kompensację ww. przesunięcia opóźnieniem w transmisji sygnału pomiędzy rezonatorami \cite{ijmpb_23_2}. Większość dotychczasowych prac badała proste rezonatory, takie jak neurony dyskretne i inne układy progowe. Pewnym wyjątkiem jest tu praca \cite{tanabe_shimokawa}, której autorzy badali duże (tysiące rezonatorów) macierze aktywnych rotatorów \cite{wiesenfeld} \cite{pakdaman}.

  Wyniki uzyskane w badanych dotychczas układach (i przedstawione w cytowanych wyżej pracach) wykazywały, że zbudowanie macierzy rezonatorów istotnie wpływa na zwiększenie SNR, przy odpowiednim dobraniu parametrów układu. Interesującym zjawiskiem jest coraz mniejszy przyrost SNR w miarę rozbudowywania układu o kolejne rezonatory: nie jest to wzrost asymptotyczny do pewnej wartości progowej, a po prostu spowolnienie jego przyrostu (wykresy uzyskane w pracy \cite{lindner_meadows} wykazują podobieństwo do zależności logarytmicznej). Summa summarum wynika z tego, że optymalny przyrost SNR jest do osiągnięcia już w macierzy kilku bądź kilkunastu rezonatorów.

  (SPRZĘŻENIE DYFUZYJNE -- WZORKI, WYNIKI)

  (RELACJE SKALOWANIA)

  Budowanie macierzy połączonych rezonatorów, jako posunięcie zorientowane na maksymalizację SNR, można uznać za jedną z metod kontroli SR.

  Sprzęganie rezonatorów może się także odbywać w układach przestrzennie rozciągłych, a zatem o innym (różnica faz) sygnale periodycznym. Więcej na ten temat w dziale ~\ref{sec:przesuniecie_fazy} ''Przesunięcie Fazy''.

  \subsubsection{kontrola SR}
  
  Podobnie jak w przypadku innych układów nieliniowych badane były możliwości kontroli rezonansu stochastycznego (czyli technik maksymalizacji SR). 

  W pracy Gammaitoniego i in. \cite{gammaitoni} badano układ progowy (zbudowany na Przerzutniku Schmitta) i próbowano kontrolować SR poprzez modulację progu, czyli jest to metoda kontroli bez sprzężenia zwrotnego. Największe wzmocnienie osiągnięto dla częstotliwości modulacji progu równej dwukrotności częstotliwości sygnału i różnicy faz równej $\pi/2$.

  Przerzutnik Schmitta jest układem elektronicznym działającym analogicznie do dwustudni potencjału. Wyjście układu przyjmuje jedną z dwóch wartości (odpowiednik stanów) w zależności od przekroczenia (bądź nie) pewnego progu przez napięcie wejściowe. Wysłanie na wejście przerzutnika sygnału periodycznego jest prostą elektroniczną realizacją układu progowego. Modulowanie progu zadziałania jest odpowiednikiem modulowania kształtu dwustudni potencjału (''podnoszenie'' minimów ułatwiające zmianę stanu).

  W niniejszej pracy badam inną metodę kontroli rezonansu stochastycznego, poprzez maksymalizację periodyczności sygnału odbieranego od sąsiadujących w sieci neuronów.

  
  \subsection{Modele Neuronów Biologicznych}
  
  Pobudzenie posiadającego układ nerwowy zwierzęcia wywołuje zmienne w czasie prądy jonowe w membranach neuronów czuciowych, które w konsekwencji wywołują potencjały czynnościowe (''szpilki'' potencjału elektrycznego) w momencie depolaryzacji membrany.
  
  Modele neuronów czuciowych (sensory neuron model, SNM), podobnie jak neuronów binarnych używanych w badaniu sieci neuronowych, wykazują bistabilność, tzn. istnienie dwóch stanów stabilnych w których układ może przebywać. Podstawową różnicą jest ciągły potencjał (napięcie) SNM, co oznacza traktowanie stanów stabilnych jako zakresów (zamiast pojedynczych wartości), pomiędzy którymi układ przechodzi poprzez stany niestabilne. 
  
  Naturalną konsekwencją ciągłego potencjału jest użycie równań różniczkowych (zamiast różnicowych, jak w neuronach binarnych) w matematycznym opisie SNM. Oprócz potencjału w wielu SNM istnieje równanie różniczkowe na drugą zmienną układu, ujemnie wpływającą na pochodną potencjału, zwaną dalej relaksacją.
  
  Pierwszym nowoczesnym SNM który dobrze opisywał powstawanie i propagację potencjałów czynnościowych w zbadanym układzie biologicznym (tutaj: olbrzymim aksonie kałamarnicy) jest model Hodgkina-Huxley'a, za który w roku 1963 twórcy zostali uhonorowani nagrodą Nobla. Jest to model skomplikowany, o dużej ilości zmiennych, postulujący traktowanie membrany komórkowej jako obwodu elektrycznego.

  \includegraphics[width=120mm]{images/hh.png}

  Opis modelu H-H na podstawie ''Book of GENESIS'' \cite{genesis}, skąd także powyższa grafika.

  Posługując się oznaczeniami z grafiki, w modelu Hodgkina-Huxleya $C_{m}$ pełni rolę pojemności membrany lipidowej, natomiast na łączny prąd jonowy $I_{ion}$ składają się trzy prądy: sodowy $I_{Na}$, potasowy $I_{K}$ i upływu $I_{L}$ (realizowany głównie przez jony chlorkowe).

  W postaci ogólnej równanie różniczkowe opisujące taki obwód przedstawia się następująco

  \begin{equation} \label{hh:1}
    C_{m} \frac{dV_{m}}{dt} + I_{ion} = I_{ext}
  \end{equation}

  Gdzie $C_{m}$ to wspomniana już wyżej pojemność membrany, $V_{m}$ to potencjał wewnątrzkomórkowy (potencjał membrany), $I_{ion}$ to łączny prąd jonowy, a $I_{ext}$ jest przyłożonym z zewnątrz prądem.

  Konwencja w modelu H-H oznacza, że prąd jonowy i zewnętrzny mają przeciwne znaki. Przekłada się to na następujące zachowanie: dodatni prąd $I_{ext}$ będzie depolaryzował komórkę (zwiększał $V_{m}$), podczas kiedy dodatni prąd $I_{ion}$ będzie powodował nadpolaryzowację neuronu (zmniejszał $V_{m}$). Zgodnie z tą konwencją wpływ dodatnich jonów jest traktowany jako prąd ujemny, czyli odwrotnie niż klasyczne rozumienie prądu w teorii obwodów (dodatni prąd jest przepływem dodatnich ładunków). Taka konwencja dla prądów jonowych nosi nazwę \emph{konwencji fizjologów} i wynika z tego, że badanie prądów jonowych polega nie na mierzeniu prądu jonowego wewnątrz komórki (co jest eksperymentalnie bardzo trudne), tylko na pomiarze prądu przyłożonego (zewnętrznego) potrzebnego do zneutralizowania prądu jonowego.

  W oryginalnej pracy Hodgkin i Huxley depolaryzacja oznaczała spadek napięcia membrany. Współczesna konwencja, przyjęta także w niniejszej pracy, jest odwrotna: depolaryzacja zwiększa napięcie membrany $V_{m}$.

  Choć opisywany względnie prostymi równaniami, model Hodgkina-Huxleya jest dla zastosowań symulacyjnych złożony i niezbyt praktyczny (konieczność modelowania i śledzenia każdego z prądów jonowych wraz z dobieraniem rezystancji/konduktancji każdego z kanałów). Wśród prób znalezienia modelu uproszczonego najpopularniejszy został model neuronu Fitzhugh-Nagumo.


  \subsubsection{Model Neuronu Fitzhugh-Nagumo}

  Model Fitzhugh-Nagumo (FHN), będący podstawą tej pracy, modeluje potencjał neuronu jako układ dwóch równań różniczkowych z jedną zmienną losową. Spełnia zatem podstawowe kryterium układu nieliniowego.

  \begin{equation}
    \frac{dv}{dt} = v - v^3 - \omega + I_{ext}
  \end{equation}

  \begin{equation}
    \epsilon \frac{d \omega}{dt} = v - d \omega - b
  \end{equation}

  W modelu FHN \emph{v(t)} pełni rolę szybkozmiennego ''potencjału'' (odpowiednik biologicznego potencjału czynnościowego neuronu), natomiast $\omega (t)$ pełni rolę wolnozmiennej ''relaksacji''. $I_{ext}$ to pobudzenie zewnętrzne.


  Model użyty w niniejszej pracy ma zmodyfikowaną, bardziej rozbudowaną dla celów symulacji postać, zaproponowaną przez A. Longtina \cite{longtin}. Zewnętrzne pobudzenie jest w tej wersji rozbite na szum $\xi(t)$ oraz sygnał periodyczny $r sin(\beta t)$.

  \begin{equation} \label{eq:v}
    \epsilon \frac{dv}{dt} = v(v-a)(1-v)- \omega + \xi(t)
  \end{equation}

  \begin{equation} \label{eq:w}
    \frac{d \omega}{dt} = v - d \omega - [b + r sin(\beta t)]
  \end{equation}

  (W DOTYCHCZASOWYCH PRACACH SZUM SKORELOWANY)

  (REFERAT O ZAKRESIE STOSOWALNOŚCI PARAMETRÓW)

  

  \subsubsection{FHN-przenaszalność elementów (Longtin)}

  Równania \ref{eq:v}, \ref{eq:w} zawierają sygnał periodyczny zawarty w dynamice relaksacji, natomiast szum (element stochastyczny) w dynamice potencjału. Oryginalnym powodem takiego rozmieszczenia składowych sygnału zewnętrznego była łatwość porównania modelu stochastycznego z modelem deterministycznym (bez szumu) badanego w pracy Alexander \emph{et al.} \cite{alexander}. W pracy tej ściśle wykazano \cite{longtin}, że układ równań \ref{eq:v}, \ref{eq:w} jest równoważny postaci:

  \begin{equation}
    \epsilon \frac{dv}{dt} = v(v-a)(1-v)- \omega + A sin(\beta t) + \xi(t)
  \end{equation}

  \begin{equation}
    \frac{d \omega}{dt} = v - d \omega - b
  \end{equation}

  tak długo, jak długo spełniona jest nierówność $\beta < \frac{1}{\epsilon}$.

  \subsubsection{FHN-progowość, wzmocnienie szumu}

  Jedną z najważniejszych cech modelu Fitzhugh-Nagumo jest jego progowe zachowanie, tzn. gwałtowny wzrost potencjału czynnościowego jeśli przekroczy on pewną wartość graniczną. W połączeniu z szumem oraz (słabym) sygnałem periodycznym model FHN pozwala zaobserwować rezonans stochastyczny, z wyraźnymi pikami w widmie mocy dla częstotliwości wymuszenia periodycznego i jej wielokrotności.

  (WIĘCEJ CYTOWAŃ)

  W swojej pracy \cite{longtin} Andre Longtin dobrał zakres parametrów do powyższych równań oraz otrzymał bardzo obiecujące wyniki. Znalezione przezeń interwały czasowe pomiędzy ''szpilkami'' potencjału wyjściowego (Inter-Spike Interval ISIH) były podobne do danych zebranych empirycznie podczas badania włókien nerwów słuchowych kota.

  \begin{figure}
    \includegraphics[width=80mm]{images/longtin_fig1b.png}
    \caption{ISIH we włóknach nerwów słuchowych kota, pobudzanych sygnałem o częstotliwości 800Hz i natężeniu 60dB}
  \end{figure}

  Wyniki symulacji modelu FHN w pracy Longtina, z dokładnością do parametrów (częstotliwość sygnału periodycznego), okazały się bardzo zbliżone.

  \begin{figure}
    \includegraphics[width=80mm]{images/longtin_fig5a.png}
    \caption{ISIH w symulacji układu FHN. Okres sygnału periodycznego wynosi 0.84s ($\beta = 7.5$)}
  \end{figure}  



  \subsubsection{ew. FHN-wariant bez szumu i bez period., goły}

  Zachowanie modelu FHN w wariancie deterministycznym, tj. bez szumu, było przedmiotem pracy \cite{alexander}

  (ZREFEROWAĆ)

  \subsubsection{FHN-SR (Longtin)}


  Tanabe, Shinokawa: Psys. Rev. E60, 2182-2185 (1999.08)
  
  \subsection{Pamięć i Opóźnienie}
  
  Dotychczasowe badania (symulacje) nad układami neuronów według modelu FHN, choć dotyczyły układów neuronów połączonych (wymieniających sygnały, a dokładnie potencjał czynnościowy) nie brały pod uwagę wpływu opóźnienia w przekazywaniu sygnałów. Tymczasem w układach biologicznych prędkość propagacji potencjału przez akson, wynosząca od 0.5 m/s (receptory ciepła) 120 m/s (wrzecionko nerwowo-mięśniowe), oznacza niezerowe i często bardzo znaczące opóźnienia w przekazywaniu potencjałów czynnościowych pomiędzy neuronami.

  (CITATION NEEDED)

  \subsubsection{Przesunięcie Fazy}
  \label{sec:przesuniecie_fazy}

  Macierze układów przestrzennie rozciągłych odbierają sygnał (zewnętrzny periodyczny) przesunięty w fazie odpowiednio do odległości między elementami. Wpływ rozciągłości przestrzennej (i tym samym przesunięcia fazowego pobudzenia) na rezonans stochastyczny badany był m.in. w pracy \cite{ijmpb_14_8}. Badania te potwierdziły, że w układzie przestrzennie rozciągłym bez dodatkowej kompensacji przesunięć fazowych dochodzi do obniżenia SNR (pogarszania rezonansu stochastycznego).

  Jednym ze sposobów kompensacji efektu rozciągłości przestrzennej jest opóźnienie w przekazywaniu sygnałów pomiędzy elementami macierzy (rezonatorami) dobrane tak, aby równoważyło różnicę faz. Badania nad macierzami prostych rezonatorów \cite{ijmpb_23_2} wykazały, że można tak dobrać opóźnienie w transmisji pomiędzy rezonatorami aby macierz wzmacniała sygnał periodyczny mocniej niż pojedynczy rezonator. Tym samym można układ przestrzennie rozciągły i z opóźnieniami doprowadzić do, po odpowiednim doborze parametrów, AESR.


  (OBRAZEK)

  W modelu FHN, po uwzględnieniu potencjału czynnościowego od połączonych neuronów, równanie na potencjał przedstawia się następująco:

  \begin{equation} \label{eq:v2}
    \epsilon \frac{dv}{dt} = v(v-a)(1-v)- \omega + A sin(\beta t) + \xi(t) + sv_{ext}(t)
  \end{equation}

  \begin{equation} \label{eq:w2}
    \frac{d \omega}{dt} = v - d \omega - [b + r sin(\beta t + \phi)]
  \end{equation}

  W powyższych równaniach $\phi$ to przesunięcie fazowe pobudzenia periodycznego, natomiast $v_{ext}$ to łączny potencjał od sąsiadów (pomnożony przez ''czułość'' s):

  \begin{equation}
    v_{ext}(t) = \displaystyle\sum\limits_{}^n v_{n}(t-\tau_{n})
  \end{equation}

  Gdzie $v_{n}(t-\tau_{n})$ to potencjał n-tego sąsiada w chwili $(t-\tau_{n})$, a $(\tau_{n})$ jest opóźnieniem w transmicji określonym dla każdej pary neuronów.


  \subsubsection{Rola Opóźnień w Biologii}
  odruchy, koszt.
  
  \subsubsection{Zagadnienia Badane w Pracy}

  Tematem pracy jest badanie zachowania macierzy neuronów FHN. Jak na signal-to-noise ratio wpływa przesunięcie fazowe sygnału periodycznego (rozciągłość przestrzenna układu) oraz parametry wymiany (siła połączenia, opóźnienie transmisji). Analiza czy wyniki osiągnięte dla modeli neuronów biologicznych są zgodne z wynikami dla prostych, progowych rezonatorów.

  Badałem układ kilku FHN połączonych w jednowymiarowy sznur. Dla uniknięcia sprzężenia zwrotnego  transmisja sygnału pomiędzy neuronami odbywała się w jedną stronę.
